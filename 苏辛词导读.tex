\documentclass[a5paper]{ctexart}
\usepackage{graphicx, url, float}
\usepackage[fontset=none]{ctex}
\usepackage{geometry}
\usepackage{amssymb,amsmath}
\renewcommand{\d}{\mathop{}\!\mathrm{d}}
\newcommand{\e}{\mathrm{e}}
\renewcommand{\i}{\mathrm{i}}
\newcommand{\R}{\mathbb{R}}
\newcommand{\C}{\mathbb{C}}
\newcommand{\N}{\mathbb{N}}
\newcommand{\Z}{\mathbb{Z}}
\newcommand{\arsinh}{\operatorname{arsinh}}
\newcommand{\arcosh}{\operatorname{arcosh}}
\geometry{a5paper,left=2cm,right=2cm,top=2.5cm,bottom=2.5cm} 
\setcounter{secnumdepth}{4}
\setcounter{tocdepth}{4}


\title{\textbf{苏辛词导读}}
\author{}
\date{February 2024}


\begin{document}
	\maketitle
	\newpage
	\tableofcontents
	
	\newpage
	\section{苏轼词选}
	
	\subsection{行香子·过七里濑}
	一叶舟轻。双桨鸿惊。水天清、影湛波平。鱼翻藻鉴，鹭点烟汀。过沙溪急，霜溪冷，月溪明。
	
	重重似画，曲曲如屏。算当年、虚老严陵。君臣一梦，今古虚名。但远山长，云山乱，晓山青。
	
	\subsection{江城子}
	\begin{small}
		湖上与张先同赋，时闻弹筝。
	\end{small}
	
	凤凰山下雨初晴。水风清。晚霞明。一朵芙蕖，开过尚盈盈。何处飞来双白鹭，如有意，慕娉婷。
	
	忽闻江上弄哀筝。苦含情。遣谁听。烟敛云收，依约是湘灵。欲待曲终寻问取，人不见，数峰青。
	
	\subsection{瑞鷓鴣·觀潮}
	碧山影裡小紅旗。儂是江南蹋浪兒。拍手欲嘲山簡醉，齊聲爭唱浪婆詞。
	
	西興渡口帆初落，漁浦山頭日未敧。儂欲送潮歌底曲，尊前還唱使君詩。
	
	\subsection{昭君怨·金山送柳子玉}
	誰作桓伊三弄。驚破綠窗幽夢。新月與愁煙。滿江天。
	
	欲去又還不去。明日落花飛絮。飛絮送行舟。水東流。
	
	\subsection{减字木兰花}
	\begin{center}
		双龙对起。白甲苍髯烟雨里。\\
		疏影微香。下有幽人昼梦长。\\
		湖风清软。双鹊飞来争噪晚。\\
		翠飐红轻。时上凌霄百尺英。
	\end{center}
	
	
	\subsection{虞美人·有美堂贈述古}
	湖山信是東南美。一望彌千里。使君能得幾回來。便使尊前醉倒、更徘徊。
	
	沙河塘裡燈初上。水調誰家唱。夜闌風靜欲歸時。惟有一江明月、碧琉璃。
	
	\subsection{劝金船·流杯亭和杨元素}
	无情流水多情客。劝我如曾识。杯行到手休辞却。这公道难得。曲水池上，小字更书年月。还对茂林修竹，似永和节。　
	
	纤纤素手如霜雪。笑把秋花插。尊前莫怪歌声咽。又还是轻别。此去翱翔，遍赏玉堂金阙。欲问再来何岁，应有华发。　
	
	\subsection{定风波·送元素}
	千古风流阮步兵，平生游宦爱东平。千里远来还不住，归去，空留风韵照人清。
	
	红粉尊前添懊恼，休道，如何留得许多情，记取明年花絮乱，看泛，西湖总是断肠声。
	
	\subsection{永遇乐•寄孙巨源}
	\begin{small}
		一本有自序：孙巨源以八月十五日离海州。坐别于景疏楼上。既而与余会于润州。至楚州乃别。余以十一月十五日至海州。与太守会于景疏楼上。作此词以寄巨源。　
	\end{small}
	
	长忆别时，景疏楼下，明月如水。美酒清歌，留连不住，月随人千里。别来三度，孤光又满，冷落共谁同醉。卷珠帘，凄然顾影，共伊到明无寐。
	
	今朝有客，来从淮上，能道使君深意。凭仗清淮，分明到海，中有相思泪。而今何在，西垣清禁，夜永露华侵被。此时看，回廊晓月，也应暗记。
	
	\subsection{沁园春·赴密州早行马上寄子由}
	孤馆灯青，野店鸡号，旅枕梦残。渐月华收练，晨霜耿耿，云山摛锦，朝露漙漙。世路无穷，劳生有限，似此区区长鲜欢。微吟罢，凭征鞍无语，往事千端。
	
	当时共客长安。似二陆初来俱少年。有笔头千字，胸中万卷，致君尧舜，此事何难。用舍由时，行藏在我，袖手何妨闲处看。身长健，但优游卒岁，且斗尊前。
	
	\subsection{南乡子·梅花词和杨元素}
	寒雀满疏篱。争抱寒柯看玉蕤。忽见客来花下坐，惊飞。蹋散芳英落酒卮。
	
	痛饮又能诗。坐客无毡醉不知。花谢酒阑春到也，离离。一点微酸已着枝。
	
	\subsection{江城子·乙卯正月二十日夜记梦}
	十年生死两茫茫。不思量。自难忘。千里孤坟，无处话凄凉。纵使相逢应不识，尘满面，鬓如霜。　
	
	夜来幽梦忽还乡。小轩窗。正梳妆。相顾无言，惟有泪千行。料得年年断肠处，明月夜，短松冈。　
	
	\subsection{雨中花慢}
	今歲花時深院，盡日東風，輕颺茶煙。但有綠苔芳草，柳絮榆錢。聞道城西，長廊古寺，甲第名園。有國豔帶酒，天香染袂，為我留連。
	
	清明過了，殘紅無處，對此淚灑尊前。秋向晚，一枝何事，向我依然。高會聊追短景，清商不暇餘妍。不如留取，十分春態，付與明年。
	
	\subsection{江城子·猎词}
	老夫聊发少年狂。左牵黄。右擎苍。锦帽貂裘，千骑卷平冈。为报倾城随太守，亲射虎，看孙郎。
	
	酒酣胸胆尚开张。鬓微霜。又何妨。持节云中，何日遣冯唐。会挽雕弓如满月，西北望，射天狼。　
	
	\subsection{望江南·超然台作}
	春未老，风细柳斜斜。试上超然台上看，半壕春水一城花。烟雨暗千家。
	
	寒食后，酒醒却咨嗟。休对故人思故国，且将新火试新茶。诗酒趁年华。
	
	\subsection{水调歌头}
	\begin{small}
		丙辰中秋，欢饮达旦，大醉。作此篇，兼怀子由。
	\end{small}
	
	明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
	
	转朱阁，低绮户，照无眠。不应有恨，何事长向别时圆。人有悲欢离合，月有阴晴圆缺，此事古难全。但愿人长久，千里共婵娟。　
	
	\subsection{水调歌头}
	\begin{small}
		余去岁在东武，作水调歌头以寄子由。今年子由相从彭门百余日，过中秋而去，作此曲以别。余以其语过悲，乃为和之。其意以不早退为戒，以退而相从之乐为慰云。
	\end{small}
	
	安石在东海，从事鬓惊秋。中年亲友难别，丝竹缓离愁。一旦功成名遂，准拟东还海道，扶病入西州。雅志困轩冕，遗恨寄沧洲。
	
	岁云暮，须早计，要褐裘。故乡归去千里，佳处辄迟留。我醉歌时君和，醉倒须君扶我，惟酒可忘忧。一任刘玄德，相对卧高楼。
	
	\subsection{浣溪沙}
	\begin{small}
		徐门（一本作州）石谭谢雨，道上作五首。
	\end{small}
	
	照日深红暖见鱼。连溪绿暗晚藏乌。黄童白叟聚睢盱。麋鹿逢人虽未惯，猿猱闻喜不须呼。归家说与采桑姑。
	
	旋抹红妆看使君。三三五五棘篱门。相挨踏破茜罗裙。老幼扶携收麦社。乌鸢翔舞赛神村。道逢醉叟卧黄昏。
	
	麻叶层层檾叶光。谁家煮茧一村香。隔篱娇语络丝娘。垂白杖藜抬醉眼，捋青擣麨軟饥肠。问言豆叶几时黄。
	
	簌簌衣巾莎枣花。村南村北响缲车。牛衣古柳卖黄瓜。酒困路长惟欲睡，日高人渴漫思茶。敲门试问野人家。　
	
	软草平落过雨新。轻沙走马路无尘。何时收拾耦耕身。日暖桑麻光似泼，风来蒿艾气如薰。使君元是此中人。　
	
	\subsection{永遇樂}
	\begin{small}
		彭城夜宿燕子楼，梦盼盼，因作此词。
	\end{small}
	
	明月如霜，好風如水，清景無限。曲港跳魚，圓荷瀉露，寂寞無人見。紞如三鼓，鏗然一葉，黯黯夢雲驚斷。夜茫茫，重尋無處，覺來小園行遍。
	
	天涯倦客，山中歸路，望斷故園心眼。燕子樓空，佳人何在，空鎖樓中燕。古今如夢，何曾夢覺，但有舊歡新怨。異時對、黃樓夜景，為余浩歎。
	
	\subsection{卜算子·黄州定慧院寓居作}
	缺月挂疏桐，漏断人初静。时见幽人独往来，缥缈孤鸿影。　
	
	惊起却回头，有恨无人省。拣尽寒枝不肯栖，寂寞沙洲冷。　
	
	\subsection{水龙吟·次韵章质夫杨花词}
	似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。
	
	不恨此花飞尽，恨西园、落红难缀。晓来雨过，遗踪何在，一池萍碎。春色三分，二分尘土，一分流水。细看来，不是杨花点点，是离人泪。
	
	\subsection{水调歌头}
	\begin{small}
		欧阳文忠公尝问余：琴诗何者最善？答以退之听颖师琴诗。公曰：此诗固奇丽，然非听琴，乃听琵琶诗也。余深然之。建安章质夫家善琵琶者乞为歌词。余久不作，特取退之词，稍加檃括，使就声律以遗之云。
	\end{small}
	
	昵昵儿女语，灯火夜微明。恩冤尔汝来去，弹指泪和声。忽变轩昂勇士，一鼓填然作气，千里不留行。回首暮云远，飞絮搅青冥。
	
	众禽里，真彩凤，独不鸣。跻攀寸步千险，一落百寻轻。烦子指间风雨，置我肠中冰炭，起坐不能平。推手从归去，无泪与君倾。
	
	\subsection{南鄉子·重九涵輝樓呈徐君猷}
	霜降水痕收。淺碧鱗鱗露遠洲。酒力漸消風力軟，颼颼。破帽多情卻戀頭。
	
	佳節若為酬。但把清尊斷送秋。萬事到頭都是夢，休休。明日黃花蝶也愁。
	
	\subsection{水龍吟}
	\begin{small}
		閭秋大夫孝終公顯嘗守黃州，作棲霞樓，為郡中絕勝。元豐五年，余謫居黃。正月十七日夢扁舟渡江，中流回望，樓中歌樂雜作。舟中人言：公顯方會客也。覺而異之，乃作此曲。蓋越調鼓笛慢。公顯時已致仕。在蘇州.
	\end{small}
	
	小舟橫截春江，臥看翠壁紅樓起。雲間笑語，使君高會，佳人半醉。危柱哀絃，豔歌餘響，繞雲縈水。念故人老大，風流未減，空回首、煙波裡。
	
	推枕惘然不見，但空江、月明千里。五湖聞道，扁舟歸去，仍攜西子。雲夢南州，武昌東岸，昔遊應記。料多情夢裡，端來見我，也參差是。
	
	\subsection{江城子}
	\begin{small}
		陶渊明以正月五日游斜川，临流班坐，顾瞻南阜，爱曾城之独秀，乃作斜川诗，至今使人想见其处。元丰壬戍之春，余躬耕于东坡，筑雪堂居之。南挹四望亭之后丘，西控北山之微泉，慨然而叹，此亦斜川之游也。
	\end{small}
	
	梦中了了醉中醒。只渊明。是前生。走遍人间，依旧却躬耕。昨夜东坡春雨足，乌鹊喜，报新晴。　
	
	雪堂西畔暗泉鸣。北山倾。小溪横。南望亭丘，孤秀耸曾城。都是斜川当日境，吾老矣，寄余龄。　
	
	\subsection{定风波}
	\begin{small}
		三月七日，沙湖道中遇雨。雨具先去，同行皆狼狈，余独不觉。已而遂晴，故作此词。　
	\end{small}
	
	莫听穿林打叶声。何妨吟啸且徐行。竹杖芒鞋轻胜马。谁怕。一蓑烟雨任平生。　
	
	料峭春风吹酒醒。微冷。山头斜照却相迎。回首向来萧瑟处。归去。也无风雨也无晴。　
	
	\subsection{如梦令}
	为向东坡传语。人在玉堂深处。别后有谁来，雪压小桥无路。归去。归去。江上一犁春雨。
	
	\subsection{浣溪沙}
	\begin{small}
		遊蘄水清泉寺。寺臨蘭溪，溪水西流。
	\end{small}
	
	山下蘭芽短浸溪。松間沙路淨無泥。蕭蕭暮雨子規啼。
	
	誰道人生無再少？門前流水尚能西。休將白髮唱黃雞。
	
	\subsection{哨遍}
	\begin{small}
		陶渊明赋归去来，有其词而无其声。余既治东坡，筑雪堂于上，人俱笑其陋。读鄱阳董毅夫过而悦之，有卜邻之意。乃取归去来词，稍加檃括，使就声律，以遗毅夫。使家僮歌之。时相从于东坡，释耒而和之，扣牛角而为之节，不亦乐乎。
	\end{small}
	
	为米折腰，因酒弃家，口体交相累。归去来，谁不遣君归。觉从前、皆非今是。露未晞。征夫指余归路，门前笑语喧童稚。嗟旧菊都荒，新松暗老，吾年今已如此。但小窗、容膝闭柴扉。策杖看、孤云暮鸿飞。云出无心，鸟倦知还，本非有意。
	
	噫！归去来兮。我今忘我兼忘世。亲戚无浪语，琴书中、有真味。步翠麓崎岖，泛溪窈窕，涓涓暗谷流春水。观草木欣荣，幽人自感，吾生行且休矣。念寓形、宇内复几时。不自觉、皇皇欲何之。委吾心、去留谁计。神仙知在何处，富贵非吾志。但知临水登山啸咏，自引壶觞自醉。此生天命更何疑。且乘流、遇坎还止。
	
	\subsection{西江月}
	\begin{small}
		春夜行蕲山水中过酒家，饮酒醉，乘月至一溪桥上，解鞍曲肱醉卧少休。及觉已晓。乱山葱茏，流水锵然，疑非尘世也。书此语桥柱上。　
	\end{small}
	
	照野弥弥浅浪，横空隱隱層霄。障泥未解玉骢骄。我欲醉眠芳草。
	
	可惜一溪明月，莫教踏破琼瑶。解鞍欹枕绿杨桥。杜宇一声春晓。
	
	\subsection{念奴娇·赤壁怀古}
	大江东去，浪淘尽、千古风流人物。故垒西边，人道是、三国周郎赤壁。乱石穿空，惊涛拍岸，卷起千堆雪。江山如画，一时多少豪杰。
	
	遥想公瑾当年，小乔初嫁了，雄姿英发。羽扇纶巾，谈笑间、樯橹灰飞烟灭。故国神游，多情应笑我，早生华发。人生如梦，一尊还酹江月。
	
	\subsection{洞仙歌}
	\begin{small}
		仆七岁时，见眉山老尼，姓朱，忘其名，年九十余。自言：尝随其师入蜀主孟昶宫中。一日大热，蜀主与花蕊夫人夜起，避暑摩诃池上，作一词。朱具能记之。今四十年，朱已死，人无知此词者。独记其首两句，暇日寻味，岂《洞仙歌令》乎，乃为足之耳。
	\end{small}
	
	冰肌玉骨，自清凉无汗。水殿风来暗香满。绣帘开、一点明月窥人，人未寝、欹枕钗横鬓乱。
	
	起来携素手，庭户无声，时见疏星渡河汉。试问夜如何，夜已三更，金波淡、玉绳低转。但屈指、西风几时来，又不道、流年暗中偷换。
	
	\subsection{念奴嬌·中秋}
	憑高眺遠，見長空萬里，雲無留跡。桂魄飛來光射處，冷浸一天秋碧。玉宇瓊樓，乘鸞來去，人在清涼國。江山如畫，望中煙樹歷歷。
	
	我醉拍手狂歌，舉杯邀月，對影成三客。起舞徘徊風露下，今夕不知何夕。便欲乘風，翻然歸去，何用騎鵬翼。水晶宮裡，一聲吹斷橫笛。
	
	\subsection{醉翁操}
	\begin{small}
		琅琊幽谷，山川奇麗，泉鳴空澗，若中音會。醉翁喜之，把酒臨聽，輒欣然忘歸。既去十餘年，而好奇之士沈遵聞之。往遊，以琴寫其聲，曰醉翁操，節奏疏宕，而音指華暢，知琴者以為絕倫。然有其聲而無其辭。翁雖為作歌，而與琴聲不合。又依楚詞作醉翁引，好事者亦倚其辭以製曲。雖粗合韻度，而琴聲為詞所繩約，非天成也。後三十餘年，翁既捐館舍，遵亦沒久矣。有廬山玉澗道人崔閑，特妙於琴。恨此曲之無詞，乃譜其聲，而請東坡居士以補之云。
	\end{small}
	
	琅然。清圜。誰彈。響空山。無言。惟翁醉中知其天。月明風露娟娟。人未眠。荷蕢過山前。曰有心也哉此賢。
	
	醉翁嘯詠，聲和流泉。醉翁去後，空有朝吟夜怨。山有時而童巔。水有時而回川。思翁無歲年。翁今為飛仙。此意在人間。試聽徽外三兩絃。
	
	\subsection{滿庭芳}
	蝸角虛名，蠅頭微利，算來著甚乾忙。事皆前定，誰弱又誰強。且趁閒身未老，須放我、些子疏狂。百年裡，渾教是醉，三萬六千場。
	
	思量。能幾許，憂愁風雨，一半相妨。又何須，抵死說短論長。幸對清風皓月，苔茵展、雲幕高張。江南好，千鍾美酒，一曲滿庭芳。
	
	\subsection{临江仙·夜归临皋}
	夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。
	
	长恨此身非我有，何时忘却营营。夜阑风静縠纹平。小舟从此逝，江海寄余生。
	
	\subsection{滿庭芳}
	\begin{small}
		有王長官者，棄官黃州三十三年，黃人謂之黃先生。因送陳慥來過余，因為賦此。
	\end{small}
	
	三十三年，今誰存者，算只君與長江。凜然蒼桧，霜幹苦難雙。聞道司州古縣，雲溪上、竹塢松窗。江南岸，不因送子，寧肯過吾邦。
	
	摐摐（chuāng）。疏雨過，風林舞破，煙蓋雲幢（chuáng）。願持此邀君，一飲空缸。居士先生老矣，真夢裡、相對殘釭（gāng）。歌舞斷，行人未起，船鼓已逄逄（páng）。
	
	\subsection{鹧鸪天}
	林断山明竹隐墙。乱蝉衰草小池塘。翻空白鸟时时见，照水红蕖细细香。
	
	村舍外，古城旁。杖藜徐步转斜阳。殷勤昨夜三更雨，又得浮生一日凉。
	
	\subsection{滿庭芳}
	\begin{small}
		元豐七年四月一日，余將去黃移汝，留別雪堂鄰里二三君子。會李仲覽自江東來別，遂書以遺之。
	\end{small}
	
	歸去來兮，吾歸何處，萬里家在岷峨。百年強半，來日苦無多。坐見黃州再閏，兒童盡、楚語吳歌。山中友，雞豚社酒，相勸老東坡。
	
	云何。當此去，人生底事，來往如梭。待閒看，秋風洛水清波。好在堂前細柳，應念我、莫翦柔柯。仍傳語，江南父老，時與曬漁蓑。
	
	\subsection{阮郎归·初夏}
	绿槐高柳咽新蝉。薰风初入弦。碧纱窗下水沉烟。棋声惊昼眠。
	
	微雨过，小荷翻。榴花开欲然。玉盆纤手弄清泉。琼珠碎却圆。
	
	\subsection{減字木蘭花}
	\begin{small}
		贈潤守許仲塗，且以「鄭容落籍、高瑩從良」為句首。
	\end{small}
	\begin{center}
		鄭莊好客。容我尊前先墮幘。\\
		落筆生風。籍籍聲名不負公。\\
		高山白早。瑩骨冰膚那解老。\\
		從此南徐。良夜清風月滿湖。
	\end{center}	
	
	\subsection{西江月·平山堂}
	三过平山堂下，半生弹指声中。十年不见老仙翁。壁上龙蛇飞动。
	
	欲吊文章太守，仍歌杨柳春风。休言万事转头空。未转头时皆梦。
	
	\subsection{如夢令}
	\begin{small}
		元豐七年十二月十八日浴泗州雍熙塔下，戲作如夢令兩闕。此曲本唐莊宗製，名憶仙姿，嫌其名不雅，故改為如夢令。莊宗作此詞，卒章云：「如夢。如夢。和淚出門相送。」因取以為名云。
	\end{small}
	
	水垢何曾相受。細看兩俱無有。寄語揩背人，盡日勞君揮肘。輕手。輕手。居士本來無垢。
	
	自淨方能淨彼。我自汗流呀氣。寄語澡浴人，且共肉身遊戲。但洗。但洗。俯為人間一切。
	
	\subsection{浣溪沙·元豐七年十二月二十四日從泗州劉倩叔遊南山}
	細雨斜風作小寒。淡煙疏柳媚晴灘。入淮清洛漸漫漫。
	
	雪沫乳花浮午琖，蓼茸蒿筍試春盤。人間有味是清歡。
	
	\subsection{定风波}
	\begin{small}
		王定国歌儿柔奴，姓宇文氏，眉目娟丽，善应对，家世住京师。定国南迁归，余问柔：“广南风土应是不好？”柔对曰：“此心安处便是吾乡。”因为缀词云。
	\end{small}
	
	谁羡人间琢玉郎。天应乞与点酥娘。尽道清歌传皓齿。风起。雪飞炎海变清凉。
	
	万里归来颜愈少。微笑。笑时犹带岭梅香。试问岭南应不好？却道。此心安处是吾乡。
	
	\subsection{西江月·寶雲真覺院賞瑞香}
	公子眼花亂發，老夫鼻觀先通。領巾飄下瑞香風。驚起謫仙春夢。
	
	后土祠中玉蕊，蓬萊殿後鞓紅。此花清絕更纖穠。把酒何人心動。
	
	\subsection{西江月·坐客見和復次韻}
	小院朱闌幾曲，重城畫鼓三通。更看微月轉光風。歸去香雲入夢。
	
	翠袖爭浮大白，皂羅半插斜紅。燈花零落酒花穠。妙語一時飛動。
	
	\subsection{西江月·再用前韻戲曹子方}
	\begin{small}
		傅本有“公自注云：坐客云瑞香為紫丁香。遂以此曲辨證之。”
	\end{small}
	
	怪此花枝怨泣，託君詩句名通。憑將草木記吳風。繼取相如雲夢。
	
	點筆袖沾醉墨，謗花面有慚紅。知君卻是為情穠。怕見此花撩動。
	
	\subsection{八声甘州·寄参寥子}
	有情风、万里卷潮来，无情送潮归。问钱塘江上，西兴浦口，几度斜晖。不用思量今古，俯仰昔人非。谁似东坡老，白首忘机。
	
	记取西湖西畔，正暮山好处，空翠烟霏。算诗人相得，如我与君稀。约他年、东还海道，愿谢公、雅志莫相违。西州路，不应回首，为我沾衣。
	
	\subsection{行香子}
	清夜無塵。月色如銀。酒斟時、須滿十分。浮名浮利，虛苦勞神。歎隙中駒，石中火，夢中身。
	
	雖抱文章，開口誰親。且陶陶、樂盡天真。幾時歸去，作箇閒人。對一張琴，一壺酒，一溪雲。
	
	\subsection{蝶恋花·春景}
	花褪残红青杏小。燕子飞时，绿水人家绕。枝上柳绵吹又少。天涯何处无芳草。
	
	墙里秋千墙外道。墙外行人，墙里佳人笑。笑渐不闻声渐悄。多情却被无情恼。
	
	\subsection{西江月·梅花}
	玉骨那愁瘴雾，冰姿自有仙风。海仙时遣探芳丛。倒挂绿毛么凤。
	
	素面翻嫌粉涴，洗妆不褪唇红。高情已逐晓云空。不与梨花同梦。
	
	\subsection{贺新郎·夏景}
	乳燕飞华屋。悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户，枉教人、梦断瑶台曲。又却是，风敲竹。
	
	石榴半吐红巾蹙。待浮花、浪蕊都尽，伴君幽独。秾艳一枝细看取，芳心千重似束。又恐被、秋风惊绿。若待得君来向此，花前对酒不忍触。共粉泪，两簌簌。
	
	\subsection{西江月}
	世事一場大夢，人生幾度秋涼。夜來風葉已鳴廊。看取眉頭鬢上。
	
	酒賤常愁客少，月明多被雲妨。中秋誰與共孤光。把盏淒然北望。
	
	\subsection{千秋歲·次韻少遊}
	島邊天外。未老身先退。珠淚濺，丹衷碎。聲搖蒼玉佩。色重黃金帶。一萬里。斜陽正與長安對。
	
	道遠誰云會。罪大天能蓋。君命重，臣節在。新恩猶可覬。舊學終難改。吾已矣。乘桴且恁浮於海。
	
	\newpage
	\section{辛弃疾词选}
	\subsection{念奴娇·登建康赏心亭呈史致道留守}
	我来吊古，上危楼、赢得闲愁千斛。虎踞龙蟠何处是，只有兴亡满目。柳外斜阳，水边归鸟，陇上吹乔木。片帆西去，一声谁喷霜竹。
	
	却忆安石风流，东山岁晚，泪落哀筝曲。儿辈功名都付与，长日惟消棋局。宝镜难寻，碧云将暮，谁劝杯中绿。江头风怒，朝来波浪翻屋。
	
	\subsection{声声慢·滁州旅次登奠枕楼作，和李清宇韵}
	征埃成阵，行客相逢，都道幻出层楼。指点檐牙高处，浪拥云浮。今年太平万里，罢长淮、千骑临秋。凭栏望，有东南佳气，西北神州。
	
	千里怀嵩人去，应笑我、身在楚尾吴头。看取弓刀，陌上车马如流。从今赏心乐事，剩安排、酒令诗筹。华胥梦，愿年年、人似旧游。
	
	\subsection{水龙吟·登建康赏心亭}
	楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏干拍遍，无人会、登临意。
	
	休说鲈鱼堪鲙。尽西风、季鹰归未。求田问舍，怕应羞见，刘郎才气。可惜流年，忧愁风雨，树犹如此。倩何人，唤取盈盈翠袖，搵英雄泪。
	
	\subsection{菩萨蛮·书江西造口壁}
	郁孤台下清江水。中间多少行人泪。西北望长安。可怜无数山。
	
	青山遮不住。毕竟东流去。江晚正愁予。山深闻鹧鸪。
	
	\subsection{贺新郎}
	高阁临江渚。访层城、空馀旧迹，黯然怀古。画栋珠帘当日事，不见朝云暮雨。但遗意、西山南浦。天宇修眉浮新绿，映悠悠、潭影长如故。空有恨，奈何许。
	
	王郎健笔夸翘楚。到如今、落霞孤鹜，竞传佳句。物换星移知几度，梦想珠歌翠舞。为徙倚、阑干凝伫。目断平芜苍波晚，快江风、一瞬澄襟暑。谁共饮，有诗侣。
	
	\subsection{满江红·游南岩和范廓之韵}
	笑拍洪崖，问千丈、翠岩谁削？依旧是、西风白鸟，北村南郭。似整复斜僧屋乱，欲吞还吐林烟薄。觉人间、万事到秋来，都摇落。
	
	呼斗酒，同君酌。更小隐，寻幽约。且丁宁休负，北山猿鹤。有鹿从渠求鹿梦，非鱼定未知鱼乐。正仰看、飞鸟却应人，回头错。
	
	\subsection{水龙吟·过南剑双溪楼}
	举头西北浮云，倚天万里须长剑。人言此地，夜深长见，斗牛光焰。我觉山高，潭空水冷，月明星淡。待燃犀下看，凭栏却怕，风雷怒，鱼龙惨。
	
	峡束沧江对起，过危楼、欲飞还敛。元龙老矣，不妨高卧，冰壶凉簟。千古兴亡，百年悲笑，一时登览。问何人又卸，片帆沙岸，系斜阳缆？
	
	\subsection{汉宫春·会稽蓬莱阁观雨}
	秦望山头，看乱云急雨，倒立江湖。不知云者为雨，雨者云乎。长空万里，被西风、变灭须臾。回首听，月明天籁，人间万窍号呼。
	
	谁向若耶溪上，倩美人西去，麋鹿姑苏。至今故国人望，一舸归欤。岁云暮矣，问何不、鼓瑟吹竽。君不见，王亭谢馆，冷烟寒树啼乌。
	
	\subsection{汉宫春·会稽秋风亭怀古}
	亭上秋风，记去年袅袅，曾到吾庐。山河举目虽异，风景非殊。功成者去，觉团扇、便与人疏。吹不断，斜阳依旧，茫茫禹迹都无。
	
	千古茂陵词在，甚风流章句，解拟相如。只今木落江冷，眇眇愁余。故人书报，莫因循、忘却蓴鲈。谁念我，新凉灯火，一编太史公书。
	
	\subsection{南乡子·登京口北固亭有怀}
	何处望神州。满眼风光北固楼。千古兴亡多少事，悠悠。不尽长江衮衮流。
	
	年少万兜鍪。坐断东南战未休。天下英雄谁敌手。曹刘。生子当如孙仲谋。
	
	\subsection{永遇乐·京口北固亭怀古}
	千古江山，英雄无觅，孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。
	
	元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否。
	
	\subsection{沁园春·带湖新居将成}
	三径初成，鹤怨猿惊，稼轩未来。甚云山自许，平生意气，衣冠人笑，抵死尘埃。意倦须还，身闲贵早，岂为莼羹鲈脍哉！秋江上，看惊弦雁避，骇浪船回。
	
	东冈更葺茅斋。好都把轩窗临水开。要小舟行钓，先应种柳，疏篱护竹，莫碍观梅。秋菊堪餐，春兰可佩，留待先生手自栽。沉吟久，怕君恩未许，此意徘徊。
	
	\subsection{踏莎行·赋稼轩，集经句}
	进退存亡，行藏用舍。小人请学樊须稼。衡门之下可栖迟，日之夕矣牛羊下。
	
	去卫灵公，遭桓司马。东西南北之人也。长沮桀溺耦而耕，丘何为是栖栖者。
	
	\subsection{水龙吟·题瓢泉}
	稼轩何必长贫，放泉檐外琼珠泻。乐天知命，古来谁会，行藏用舍。人不堪忧，一瓢自乐，贤哉回也。料当年曾问，饭蔬饮水，何为是、栖栖者。
	
	且对浮云山上，莫匆匆、去流山下。苍颜照影，故应流落，轻裘肥马。绕齿冰霜，满怀芳乳，先生饮罢。笑挂瓢风树，一鸣渠碎，问何如哑。
	
	\subsection{沁园春·再到期思卜筑}
	一水西来，千丈晴虹，十里翠屏。喜草堂经岁，重来社老，斜川好景，不负渊明。老鹤高飞，一枝投宿，长笑蜗牛戴屋行。平章了，待十分佳处，著个茅亭。
	
	青山意气峥嵘。似为我归来妩媚生。解频教花鸟，前歌後舞，更催云水，暮送朝迎。酒圣诗豪，可能无势，我乃而今驾驭卿。清溪上，被山灵却笑，白发归耕。
	
	\subsection{水调歌头·赋松菊堂}
	渊明最爱菊，三径也栽松。何人收拾，千载风味此山中。手把离骚读遍，自扫落英餐罢，杖屦晓霜浓。皎皎太独立，更插万芙蓉。
	
	水潺湲，云澒洞，石巃嵸。素琴浊酒唤客，端有古人风。却怪青山能巧，政尔横看成岭，转面已成峰。诗句得活法，日月有新工。
	
	\subsection{清平乐·检校山园书所见}
	连云松竹，万事从今足。拄杖东家分社肉，白酒床头初熟。
	
	西风梨枣山园，儿童偷把长竿。莫遣旁人惊去，老夫静处闲看。
	
	\subsection{满江红·山居即事}
	几个轻鸥，来点破、一泓澄绿。更何处、一双鸂鶒，故来争浴。细读离骚还痛饮，饱看修竹何妨肉。有飞泉、日日供明珠，三千斛。
	
	春雨满，秧新谷。闲日永，眠黄犊。看云连麦垄，雪堆蚕簇。若要足时今足矣，以为未足何时足。被野老、相扶入东园，枇杷熟。
	
	\subsection{鹧鸪天·黄沙道中}
	句里春风正剪裁。溪山一片画图开。轻鸥自趁虚船去，荒犬还迎野妇回。
	
	松菊竹，翠成堆。要擎残雪斗疏梅。乱鸦毕竟无才思，时把琼瑶蹴下来。
	
	\subsection{浣溪沙·泉湖道中赴闽宪，别瓢泉}
	细听春山杜宇啼。一声声是送行诗。朝来白鸟背人飞。
	
	对郑子真岩石卧，趁陶元亮菊花期。而今堪诵北山移。
	
	\subsection{行香子·山居客至}
	白露园蔬。碧水溪鱼。笑先生、网钓还锄。小窗高卧，风展残书。看北移山，盘谷序，辋川图。
	
	白饭青刍。赤脚长须。客来时、酒尽重沽。听风听雨，吾爱吾庐。笑本无心，刚自瘦，此君疏。
	
	\subsection{鹧鸪天}
	石壁虚云积渐高。溪声绕屋几周遭。自从一雨花零乱，却爱微风草动摇。
	
	呼玉友，荐溪毛。殷勤野老苦相邀。杖藜忽避行人去，认是翁来却过桥。
	
	\subsection{行香子·云岩道中}
	云岫如簪。野涨挼蓝。向春阑、绿醒红酣。青裙缟袂，两两三三。把曲生禅，玉版句，一时参。
	
	拄杖弯环。过眼嵌岩。岸轻乌、白发鬖鬖。他年来种，万桂千杉。听小绵蛮，新格磔，旧呢喃。
	
	
	\subsection{鹧鸪天·游鹅湖醉书酒家壁}
	春入平原荠菜花，新耕雨后落群鸦。多情白发春无奈，晚日青帘酒易赊。
	
	闲意态，细生涯，牛栏西畔有桑麻。青裙缟袂谁家女？去趁蚕生看外家。
	
	\subsection{鹧鸪天·戏题村舍}
	鸡鸭成群晚未收，桑麻长过屋山头。有何不可吾方羡，要底都无饱便休。
	
	新柳树，旧沙洲，去年溪打那边流。自言此地生儿女，不嫁金家即聘周。
	
	\subsection{清平乐·村居}
	茅檐低小，溪上青青草。醉里吴音相媚好，白发谁家翁媪。
	
	大儿锄豆溪东，中儿正织鸡笼，最喜小儿无赖，溪头卧剥莲蓬。
	
	\subsection{鹧鸪天·代人赋}
	陌上柔桑破嫩芽，东邻蚕种已生些。平冈细草鸣黄犊，斜日寒林点暮鸦。
	
	山远近，路横斜，青旗沽酒有人家。城中桃李愁风雨，春在溪头荠菜花。
	
	\subsection{清平乐·博山道中即事}
	柳边飞鞚。露湿征衣重。宿鹭惊窥沙影动。应有鱼虾入梦。
	
	一川淡月疏星。浣沙人影娉婷。笑背行人归去，门前稚子啼声。
	
	\subsection{西江月·夜行黄沙道中}
	明月别枝惊鹊，清风半夜鸣蝉。稻花香里说丰年，听取蛙声一片。
	
	七八个星天外，两三点雨山前。旧时茅店社林边，路转溪头忽见。
	
	\subsection{浣溪沙}
	父老争言雨水匀，眉头不似去年颦。殷勤谢却甑中尘。
	
	啼鸟有时能劝客，小桃无赖已撩人。梨花也作白头新。
	
	\subsection{浣溪沙·常山道中即事}
	北陇田高踏水频。西溪禾早已尝新。隔墙沽酒煮纤鳞。
	
	忽有微凉何处雨，更无留影霎时云。卖瓜声过竹边村。
	
	\subsection{沁园春·将止酒、戒酒杯使勿近}
	杯汝来前，老子今朝，点检形骸。甚长年抱渴，咽如焦釜，于今喜睡，气似奔雷。汝说“刘伶，古今达者，醉后何妨死便埋。”浑如此，叹汝於知已，真少恩哉。
	
	更凭歌舞为媒。算合作人间鸩毒猜。况怨无大小，生於所爱，物无美恶，过则为灾。与汝成言：“勿留亟退，吾力犹能肆汝杯。”杯再拜，道“麾之即去，招则须来”。
	
	\subsection{沁园春}
	\begin{small}
		城中诸公载酒入山，余不得以止酒为解，遂破戒一醉，再用韵.
	\end{small}
	
	杯汝知乎，酒泉罢侯，鸱夷乞骸。更高阳入谒，都称齑臼，杜康初筮，正得云雷。细数从前，不堪余恨，岁月都将曲糵埋。君诗好，似提壶却劝，沽酒何哉。
	
	君言病岂无媒。似壁上雕弓蛇暗猜。记醉眠陶令，终全至乐，独醒屈子，未免沉灾。欲听公言，惭非勇者，司马家儿解覆杯。还堪笑，借今宵一醉，为故人来。
	
	\subsection{西江月·遣兴}
	醉里且贪欢笑，要愁那得工夫。近来始觉古人书。信著全无是处。
	
	昨夜松边醉倒，问松我醉何如。只疑松动要来扶。以手推松曰去。
	
	\subsection{水调歌头}
	\begin{small}
		将迁新居不成，有感戏作。时以病止酒，且遣去歌者。末章及之。
	\end{small}

	我亦卜居者，岁晚望三闾。昂昂千里，泛泛不作水中凫。好在书携一束，莫问家徒四壁，往日置锥无。借车载家具，家具少於车。
	
	舞乌有，歌亡是，饮子虚。二三子者爱我，此外故人疏。幽事欲论谁共，白鹤飞来似可，忽去复何如。众鸟欣有托，吾亦爱吾庐。
	
	\subsection{添字浣溪沙·三山戏作}
	记得瓢泉快活时。长年耽酒更吟诗。蓦地捉将来断送，老头皮。
	
	绕屋人扶行不得，闲窗学得鹧鸪啼。却有杜鹃能劝道，不如归。
	
	\subsection{卜算子·齿落}
	刚者不坚牢，柔底难摧挫。不信张开口角看，舌在牙先堕。
	
	已阙两边厢，又豁中间个。说与儿曹莫笑翁，狗窦从君过。
	
	\subsection{夜游宫·苦俗客}
	几个相知可喜。才厮见、说山说水。颠倒烂熟只这是。怎奈向，一回说，一回美。
	
	有个尖新底。说底话、非名即利。说得口乾罪过你。且不罪，俺略起，去洗耳。
	
	\subsection{玉楼春·戏赋云山}
	何人半夜推山去？四面浮云猜是汝。常时相对两三峰，走遍溪头无觅处。
	
	西风瞥起云横渡，忽见东南天一柱。老僧拍手笑相夸，且喜青山依旧住。
	
	\subsection{西江月·以家事付儿曹示之}
	万事云烟忽过，百年蒲柳先衰。而今何事最相宜？宜醉宜游宜睡。
	
	早趁催科了纳，更量出入收支。乃翁依旧管些儿，管竹管山管水。
	
	\subsection{临江仙·侍者阿钱将行赋钱字以赠之}
	一自酒情诗兴懒，舞裙歌扇阑珊。好天良夜月团团。杜陵真好事，留得一钱看。
	
	岁晚人欺程不识，怎教阿堵留连。杨花榆荚雪漫天。从今花影下，只看绿苔圆。
	
	\subsection{永遇乐·戏赋辛字送茂嘉十二弟赴调}
	烈日秋霜，忠肝义胆，千载家谱。得姓何年，细参辛字，一笑君听取。艰辛做就，悲辛滋味，总是辛酸辛苦。更十分，向人辛辣，椒桂捣残堪吐。
	
	世间应有，芳甘浓美，不到吾家门户。比著儿曹，累累却有，金印光垂组。付君此事，从今直上，休忆对床风雨。但赢得，靴纹绉面，记余戏语。
	
	\subsection{摸鱼儿}
	\begin{small}
		淳熙己亥，自湖北漕移湖南，同官王正之置酒小山亭，为赋。
	\end{small}
	
	更能消、几番风雨。匆匆春又归去。惜春长恨花开早，何况落红无数。春且住。见说道、天涯芳草迷归路。怨春不语。算只有殷勤，画檐蛛网，尽日惹飞絮。
	
	长门事，准拟佳期又误。蛾眉曾有人妒。千金纵买相如赋，脉脉此情谁诉。君莫舞。君不见、玉环飞燕皆尘土。闲愁最苦。休去倚危楼，斜阳正在，烟柳断肠处。
	
	\subsection{祝英台近·晚春}
	宝钗分，桃叶渡。烟柳暗南浦。怕上层楼，十日九风雨。断肠片片飞红，都无人管，更谁劝、啼莺声住。
	
	鬓边觑。试把花卜归期，才簪又重数。罗帐灯昏，呜咽梦中语：是他春带愁来，春归何处，却不解带将愁去。
	
	\subsection{满江红}
	点火樱桃，照一架荼蘼如雪。春正好、见龙孙穿破，紫苔苍壁。乳燕引雏飞力弱，流莺唤友娇声怯。问春归、不肯带愁归，肠千结。
	
	层楼望，春山叠。家何在，烟波隔。把古今遗恨，向他谁说。蝴蝶不传千里梦，子规叫断三更月。听声声、枕上劝人归，归难得。
	
	\subsection{满江红·暮春}
	家住江南，又过了、清明寒食。花径里、一番风雨，一番狼藉。红粉暗随流水去，园林渐觉清阴密。算年年、落尽刺桐花，寒无力。
	
	庭院静，空相忆。无说处，闲愁极。怕流莺乳燕，得知消息。尺素如今何处也？彩云依旧无踪迹。谩教人、羞去上层楼，平芜碧。
	
	\subsection{满江红·暮春}
	可恨东君，把春去春来无迹。便过眼等闲输了，三分之一。昼永暖翻红杏雨，风晴扶起垂杨力。更天涯芳草最关情，烘残日。
	
	湘浦岸，南塘驿。恨不尽，愁如织。算年年孤负，对他寒食。便恁归来能几许，风流早已非畴昔。凭画栏一线数飞鸿，沉空碧。
	
	\subsection{满江红}
	紫陌飞尘，望十里、雕鞍绣毂。春未老、已惊台榭，瘦红肥绿。睡雨海棠犹倚醉，舞风杨柳难成曲。问流莺、能说故园无，曾相熟。
	
	岩泉上，飞凫浴。巢林下，栖禽宿。恨荼蘼开晚，谩翻船玉。莲社岂堪谈昨梦，兰亭何处寻遗墨。但羁怀、空自倚秋千，无心蹴。
	
	\subsection{念奴娇·书东流村壁}
	野棠花落，又匆匆、过了清明时节。刬地东风欺客梦，一枕云屏寒怯。曲岸持觞，垂杨系马，此地曾轻别。楼空人去，旧游飞燕能说。
	闻道绮陌东头，行人长见，帘底纤纤月。旧恨春江流不断，新恨云山千叠。料得明朝，尊前重见，镜里花难折。也应惊问：近来多少华发！
	
	\subsection{声声慢·嘲（一本作赋）红木犀}
	\begin{small}
		余儿时尝入京师禁中凝碧池，因书当时所见。
	\end{small}
	
	开元盛日，天上栽花，月殿桂影重重。十里芬芳，一枝金粟玲珑。管弦凝碧池上，记当时、风月愁侬。翠华远，但江南草木，烟锁深宫。
	
	只为天姿冷澹，被西风酝酿，彻骨香浓。枉学丹蕉，叶展偷染娇红。道人取次装束，是自家、香底家风。又怕是，为凄凉、长在醉中。
	
	\subsection{贺新郎·赋水仙}
	云卧衣裳冷。看萧然、风前月下，水边幽影。罗袜尘生凌波去，汤沐烟江万顷。爱一点、娇黄成晕。不记相逢曾解佩，甚多情、为我香成阵。待和泪，收残粉。
	
	灵均千古怀沙恨。恨当时、匆匆忘把，此仙题品。烟雨凄迷僝僽(chán zhòu)损，翠袂摇摇谁整。谩写入、瑶琴幽愤。弦断招魂无人赋，但金杯的皪银台润。愁殢酒，又独醒。
	
	\subsection{贺新郎·赋琵琶}
	凤尾龙香拨，自开元《霓裳》曲罢，几番风月？最苦浔阳江头客，画舸亭亭待发。记出塞、黄云堆雪。马上离愁三万里，望昭阳、宫殿孤鸿没，弦解语，恨难说。
	
	辽阳驿使音尘绝，琐窗寒、轻拢慢捻，泪珠盈睫。推手含情还却手，一抹《梁州》哀彻。千古事、云飞烟灭。贺老定场无消息，想沉香亭北繁华歇。弹到此，为呜咽。
	
	\subsection{踏莎行·赋木犀}
	弄影阑干，吹香岩谷。枝枝点点黄金粟。未堪收拾付薰炉，窗前且把离骚读。
	
	奴仆葵花，儿曹金菊。一秋风露清凉足。傍边只欠个姮娥，分明身在蟾宫宿。
	
	\subsection{虞美人·赋荼}
	群花泣尽朝来露。争奈春归去。不知庭下有荼䕷。偷得十分春色、怕春知。
	
	淡中有味清中贵。飞絮残英避。露华微渗玉肌香。恰似杨妃初试、出兰汤。
	
	\subsection{瑞鹤仙·赋梅}
	雁霜寒透幕。正护月云轻，嫩冰犹薄。溪奁照梳掠。想含香弄粉，艳妆难学。玉肌瘦弱。更重重、龙绡衬著。倚东风，一笑嫣然，转盼万花羞落。
	
	寂寞。家山何在，雪後园林，水边楼阁。瑶池旧约。鳞鸿更仗谁托。粉蝶儿只解，寻桃觅柳，开遍南枝未觉。但伤心，冷落黄昏，数声画角。
	
	\subsection{念奴娇·赋傅岩叟香月堂两花}
	未须草草，赋梅花，多少骚人词客。总被西湖林处士，不肯分留风月。疏影横斜，暗香浮动，把断春消息。试将花品，细参今古人物。
	
	看取香月堂前，岁寒相对，楚两龚之洁。自与诗家成一种，不系南昌仙籍。怕是当年，香山老子，姓白来江国。谪仙人，字太白还又名白。
	
	\subsection{最高楼·客有败棋者，代赋梅}
	花知否，花一似何郎。又似沈东阳：瘦棱棱地天然白，冷清清地许多香。笑东君，还又向，北枝忙。
	
	著一阵霎时间底雪。更一个缺些儿底月。山下路，水边墙。风流怕有人知处，影儿守定竹旁厢。且饶他，桃李趁，少年场。
	
	\subsection{最高楼·用韵答赵晋臣敷文}
	花好处，不趁绿衣郎。缟袂立斜阳。面皮儿上因谁白，骨头儿里几多香。尽饶他，心似铁，也须忙。
	
	甚唤得、雪来白倒雪。更唤得，月来香杀月。谁立马，更窥墙。将军止渴山南畔，相公调鼎殿东厢。忒高才，经济地，战争场。
	
	
	
\end{document}